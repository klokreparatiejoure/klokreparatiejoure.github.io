---
title: "Over"
date: 2022-01-08T10:41:03+06:00
subTitle: >
        Mijn liefde voor het vak is ontstaan in het mooie oude centrum van Joure. Als geboren en getogen Jouster groeide ik op tussen de klokmakers, kopergieters en draai- en freesbanken.

        In mijn jeugd hielp ik af en toe de klokmaker bij het repareren van klokken voor familie en vrienden. Toen is de combinatie van mijn liefde voor klokken, de historie en het werken met metaal, hout en het werken met mensen begonnen.
sliderImage:
  - image: "images/stor/story-01.jpg"
  - image: "images/stor/story-01.jpg"
  - image: "images/stor/story-01.jpg"
---

## Kennis en opleiding

Na de opleiding werktuigbouw en een aantal jaren werken als conventioneel draaier/freezer, was de basis gelegd voor de fijnmechanica die nodig is voor het repareren van de fijne mechaniek van uurwerken.


## Jac. ten Hoeve

Bij Ten Hoeve uurwerken in Joure kreeg ik de kans om als leerling-klokmaker te beginnen en volgde ik diverse in- en externe opleidingen.

Daarnaast heb ik een opleiding voor houtrestauratie gevolgd. Deze kennis komt goed van pas bij de reparatie van klokken zoals 18e en 19e eeuwse Friese staart- en stoeltjesklokken, Franse comtoise, Engelse pubklokken , maar natuurlijk ook Beppe's pendule.

Klokreparatie Joure heeft een samenwerkingsverband met Jac. ten Hoeve Uurwerkmakerij en werkt vanuit hetzelfde karakteristieke bedrijfspand in de Midstraat. Meer informatie vindt u op de pagina met onze contact-gegevens.
